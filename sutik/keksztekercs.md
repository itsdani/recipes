# Kókuszos keksztekercs

## Hozzávalók

|Tészta|   |            |
|------|---|------------|
|60 dkg|50 |darált keksz|
|40 dkg|33 |porcukor    |
|3 e.k.|2,5|kakaó       |
|1 dl  |0,8|fekete kávé |
|1 dl  |0,8|rum         |
|0,5 dl|0,4|tej         |

|Krém  |  |              |
|------|--|--------------|
|20 dkg|17|vaj           |
|20 dkg|17|porcukor      |
|20 dkg|17|kókuszreszelék|



## Elkészítés
### Tészta
Egy kevés darált keksz kivételével mindent jól és kitartóan összegyúrunk, amíg homogén és jó állagú nem lesz. Az állaga eleinte porhanyós lehet, ennek ellenére nem kell hozzá több folyadék, csak tovább kell gyúrni. A maradék kekszet később használjuk arra, hogy ne tapadjon a tészta a deszkához.

### Krém
Egy tálban krémesre keverjük a vajat a porcukorral, majd hozzáforgatjuk a kókuszreszeléket.

### Süti
Egy nyújtódeszkát folpackkal befedünk, vagy szilikon nyújtólapot használunk. Rátesszük a kekszes massza felét, és sodrófával 3-4 mm vékonyra nyújtjuk. Ha ragadna, szórjuk meg egy kevés kókuszreszelékkel vagy darált keksszel. Kenjük meg a vajkrém felével, majd óvatosan tekerjük fel. A második rúddal ugyanígy járjunk el. A tekercseket körben szórjuk be kókuszreszelékkel, majd éjszakára tegyük hűtőbe.
<!--stackedit_data:
eyJoaXN0b3J5IjpbMTIzNzM4NzI0LC0xOTU2NTY5NDY5LDUzOD
kwMjUyMV19
-->

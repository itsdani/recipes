# Szórt túrós rétes (Lusta rétes)

## Hozzávalók
* 30 dkg liszt
* 25 dkg kristálycukor
* 1 csomag sütőpor
* 15 dkg margarin
* 50 dkg túró
* citromhéj
* mazsola
* 4 dl tej
* 4 tojás
* 2 dl tejföl

## Elkészítés
* A lisztet, a cukrot és a sütőport szárazon összekeverjük.
* A tojások sárgáját a tejföllel habosra keverjük, utána hozzáadjuk a tejet, a tojásfehérjét (pár csepp citromlével) felverjük, majd a kettőt összekeverjük.
* 10 dkg margarint a tepsi aljára kenünk (5 dkg majd a tetejére apróra vágva).
* A lisztes keverék felét a tepsi aljára szórjuk a margarinra, erre szórjuk a túrót, amit ízlés szerint citromhéjjal és mazsolával összekeverünk. A túróra szórjuk a lisztes keverék másik felét, majd a tojásos keveréket is ráöntjük. A tetejére daraboljuk a maradék 5 dkg margarint.
* 180 °C -on kb. 20 percig sütjük.

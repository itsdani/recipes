# Currys csirke


| Hozzávalók             |                                          |
|------------------------|------------------------------------------|
| 8 db (4 db egész)      | csirkemell filé                          |
| 1 liter                | kókusztej                                |
| 6 evőkanál             | kókuszreszelék (de nem édes)             |
| 5 evőkanál+2 teáskanál | curry keverék                            |
| 1 db                   | piros chili                              |
| ½                      | jalapeño paprika                         |
| 2 teáskanál            | só (de kóstoljuk meg 1 ½ teáskanál után) |
| ½ lapos teáskanál      | őrölt bors                               |
| 1 csomag               | friss petrezselyem                       |
| 1 evőkanál             | olivaolaj                                |
| 2 db                   | lime leve                                |



== Elkészítés

A csirkemelleket alaposan megmossuk, leitatjuk róla a vizet,
megtisztítjuk, a felesleges zsírt és hártyát eltávolítjuk, majd kockára vágjuk.

Egy edénybe 1 evőkanál olivaolajat öntünk, ezen fehéredésig pirítjuk
a húst, amit 1½ teáskanál sóval (ha kell még a ½ teáskanállal után ízesítjük) és
½ lapos teáskanál borssal ízesítünk. Ha sok lét ereszt a hús, csak ½ dl vizet
öntünk alá, ha kevés lét ereszt akkor 1-1 ½ dl-t. Lefedjük, és addig főzzük
alacsony fokozaton, míg teljesen elfő a hús alól a lé (ez kb. 20 perc).

Közben elkészítjük a fűszeres kókuszkeveréket: az 1 liter kókusztejet simára
keverjük, belekeverjük az 5 evőkanál +2 teáskanál curry keveréket, a 6 evőkanál
kókuszreszeléket, az apróra vágott 1 chili paprikát és ½ jalapeno paprikát. Jól
elkeverjük, ezt a keveréket öntjük a csirkéhez.

Fedő alatt alacsony fokozaton készre pároljuk még 10-15 percig, többször
megkeverve. A végén rászórjuk az apróra vágott petrezselymet, és beleöntjük
a 2 db kifacsart lime levét, ezekkel óvatosan összekeverjük.

Rizzsel, bulgurral, kuszkusszal tálalhatjuk.
